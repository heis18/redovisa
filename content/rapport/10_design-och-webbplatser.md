---

views:
    byline:
        region: main
        template: anax/v2/block/default
        sort: 2
        data:
            class: byline
            meta:
                type: single
                route: block/byline

---

Designa med färg och bilder 10
=======================

Jag har i denna undersökning valt att analysera fyra olika webbsidor efter hur de arbetar med bilder och färger och förhållandet mellan dessa. Om man kan se några likheter och/eller skillnader mellan hur olika sidor som är inriktade mot samma typer av produkter och kunder hanterar dessa element.


Urval
-----------------------

Jag har till denna undersökning valt att analysera fyra olika webbshoppar som säljer smycken.

Mina val har fallit på:

<a href="http://hvorslevjewelry.com/"> Hvorslev Jewelry</a>,
<a href="https://www.edblad.com/se/"> Edblad</a>,
<a href="https://www.jarlsandin.se/"> Jarl Sandin</a> och
<a href="https://www.smycka.se/"> Smycka</a>

Jag har valt ut dessa fyra utifrån de träffar som kommer upp bland de två första sidorna när man söker på ”exklusiva smycken” på Google. Jag valde just dessa fyra sidor för deras förstaintryck såg lite dyrare ut, främst tre av dem, än flertalet av de andra webbplatserna jag valde bland, vilket är något jag kände att jag ville titta på här. Den fjärde sidan jag valde är lite mer klassisk smyckesbutik, och första tankarna när man hör namnet är inte att det skulle vara lika dyrt och exklusivt som de andra.


Metod
-----------------------

Metoden jag använt mig av för denna undersökning är de kunskaper vi lärt oss under kursens gång. Jag planerar använda mig av samma källor/litteratur som vi tidigare använt oss av, dvs boken ”The principles of Beautiful Web Design”, webbplatsen ”Design Elements & Principles” och pdf:en ”Visual Literacy – Design Principles”. Jag kommer även arbeta med gimp för mina screenshots och  ColorZilla.


Resultat
-----------------------

<a href="http://hvorslevjewelry.com/"> Hvorslev Jewelry</a>

[FIGURE src="image/hvorslev1.png?w=342" class="left w40"]
[FIGURE src="image/hvorslev2.png?w=342" class="right w40"]


<br>
<br>
<br>
<br>
<br>
<br>
<br>
<br>

Basen till hela sidan går i vitt och olika nyanser av grått. I toppen av sidan, övre delen av headern finner vi en grå text mot en helt vit bakgrund. Sedan kommer vi till en stor flashbild, i fullbredd på sidan, som cirkulerar mellan fyra olika bilder. Under finner vi ytterligare ett helvitt parti, med en ensam bild, som även denna är en cirkulering av flera bilder. Efter detta parti kommer ett ljusgrått stycke, med fyra bilder inplacerade. Sedan når vi ett något mörkare grått parti, med två bilder och lite information. Längst ner på sidan kommer footern, som har ytterliga en något mörkare grå ton. All text på sidan är satt i två olika nyanser av mörk grå, gråa nyanser som är tillräckligt mörka för att få en god kontrast till bakgrunden, men samtidigt så pass ljusa att det är tydligt att de inte är svarta. Mellan footern och den näst mörkaste grå rutan, finner vi en smal remsa i en ljus ljus grå ton, nästan vit men inte riktigt. Samtliga bakgrundsfärger på sidan är satta i fullbredd.

Bilderna på sidan är överlag åt det ljusare hållet. Flashbilderna i headern består till stor del av miljöbilder, där smyckena på något sätt framträder tydligt på dem. De bilder som kommer i det vita och det ljusgrå partiet efter headern består av produktbilder. Dessa är frilagda bilder med ett klart och tydligt motiv på ett smycke, mot en helt vit bakgrund. Bilderna är även länkar in till produkter.

De båda bilderna som kommer i det mörkare partiet består av två lite mörkare miljöbilder, föreställande de dels en bild på företagets grundare, och en bild på en guldsmed mitt i jobbet. Dessa båda bilder är även de länkar till undersidor.

Fortsätter man in på undersidorna hittar man en blandning mellan miljöbilder och rena produktbilder. Produktbilderna är fortsatt frilagda smycken mot en vit bakgrund och klara tydliga bilder. Miljöbilderna är en blandning mellan färg och svartvitt, beroende på kontext, lite mörkare bilder om de visar på arbetsprocessen, men överlag får man känslan att de har försökt ljusa upp de flesta av bilderna en del.

Färgmässigt fortsätter sidan hålla sig till de ljusa vita och grå tonerna och hålla en neutral ton så att innehållet på sidan är den man ska registrera, inte färgen på sidan.

<br>

<a href="https://www.edblad.com/se/"> Edblad</a>

[FIGURE src="image/edblads1.png?w=342" class="left w40"]
[FIGURE src="image/edblads2.png?w=342" class="right w40"]

<br>
<br>
<br>
<br>
<br>
<br>
<br>
<br>

Högs upp på sidan finner man här en smal banner i ljust grått med mörk grå text i. Under denna ett bredare parti i helt vitt. Även i detta parti finner vi text satt i en mörkare grå ton. Under detta parti en ganska stor flashbild och under denna fortsätter det vita på sidan. Sidan är helvit i bakgrunden ända ner till footern. Footern är i samma grå ton som den första smala bannern är i headern. Den grå tonen har lite dragning åt det varmare grå hållet, viss känsla av gulton, men inte alls gult ändå. All text på sidan är satt i en mörk grå ton, eller en ton som påminner om den som footern har.

En bit ner på sidan, strax över footern kan man skriva in sin e-post, submit-rutan är här satt till en gråbeige nyans, mörkare och brunare än footern, och den har även en ljusare nyansen på texten.

Bilderna på sidan är en blandning av miljöbilder med smyckena på, eller helt frilagda produkter mot en vit bakgrund. Flashbilden, som tar hela sidbredden, är i nuläget en bild med texten ”Winter sale” på. En bild med sju olika armband alt halsband upplagda lite på tvären, mot en rosa/brun bakgrund. Denna bakgrundston är något som återkommer i ett flertal av bilderna på sidan.

Efter denna bild kommer vi till fyra frilagda produktbilder, som ligger på en rad bredvid varandra. Klara tydliga bilder mot vit bakgrund. Efter denna kommer ytterligare tre produktbilder, på sätt och vis frilagda, men här mot en rosa/beige bakgrund som ramar in produkterna. Dessa tre bilder ligger också på rad, och tar nästan upp hela sidbredden. Efter dessa bilder kommer det lite informationstext, och sedan kommer vi till ytterligare 12 mindre bilder. Upplagda på två rader med sex bilder på varje rad. Raderna tar hela sidbredden. Här har vi en blandning av rena miljöbilder, dvs smycken inplacerade på olika personer, eller smyckena upplagda/frilagda mot en rosa/beige bakgrund. Detta skapar en helhet så att inramningen av bilderna blir så likvärdig den kan när man blandar olika typer av bilder. När man för muspekaren över dessa bilder bleknar bilden och man får upp en ljusgrå ”klick for details”-ruta.

Fortsätter man in på sidan, följs man av samma färgtema, den vita bakgrunden och den varma ljusa tonen i toppen och botten. Bilderna under shop-sidorna är i huvudsak rena klara produktbilder, frilagda mot vit bakgrund. Övriga sidor har en blandning mellan denna typ av bilder och miljöbilder, men den varma ton som de har på bilderna på förstasidan finner man även på många övriga bilder på sidan.

<br>

<a href="https://www.jarlsandin.se/"> Jarl Sandin</a>

[FIGURE src="image/sandin1.png?w=342" class="left w40"]
[FIGURE src="image/sandin2.png?w=342" class="right w40"]

<br>
<br>
<br>
<br>
<br>
<br>
<br>
<br>

Sidan startar med en ganska smal banner med full sidbredd högst upp, med lite information i. Denna är en en varm ljus beige nyans, med text i en ganska ljus grå men tillräckligt mörk för att synas tydligt mot bakgrunden. Under denna upplever man det som att själva sidan startar direkt, med en helt vit bakgrund. Headern på sidan har ett visst indrag och tar inte upp hela sidans bredd. Den består av en logotyp som är i en gul ton man upplever som guldig, och text i en mörk grå nyans. Under detta en flashbild, inte heller denna i fullbredd på sidan.

Efter flashbilden kommer ett parti med tre bilden i bredd, under dessa en ljusgrå ruta med en bild i och informationstext. Även denna text i en mörk grå nyans. Bredvid denna ruta har vi en annan ruta, med en gulaktig bakgrundsfärg, påminnande om den i logotypen med mattare i tonen, även denna ruta har mörkgrå text i sig.

Efter dessa båda rutor kommer ytterligare fyra bilder i bredd med tillhörande informationstext, allt detta ligger direkt mot den vita bakgrunden, följt av fyra större bilder, på två rader, två i bredd, som är inlänkade filmer som visar på olika delar av deras arbete. Mellan dessa båda bildpartier finner vi en länkknapp i samma matta gulaktiga färg som informationsrutan ovan.

Footern är delad i tre delar, med det första partiet i samma ljusa gråbeigea ton som överst i headern,  den andra delen i en mörk gråbrun nyans och den tredje i en ännu mörkare grå ton. Den första delen har grå text i två olika nyanser, medan den andra och den tredje har en ljus, nästan vit, text. Alla tre delarna av footern är i fullbredd av sidan.

Bilderna på denna sida är oerhört blandade. Flashbilden har en röd bakgrund, med en gul linje som inramning en liten bit in i bilden, och är ett foto på ett flertal av deras produkter. Bilderna efter denna är produktbilder, frilagda men mot en lätt grå bakgrund, samma grå som efterföljande ruta innehållande en bild på deras butik. Nästkommande fyra bilder är produkt och miljöbilder utan något uppfattningsbart tema, utan länkar till olika delar av sidan. Filmernas bilder lika så, finns inget färgmässigt tema att finna bland dessa.

Fortsätter man in på sidan följs man av den vita bakgrunden och färgerna i headern och footern. Produktbilderna fortsätter vara frilagda mot den ljusgrå bakgrund som vi såg på förstasidan och övriga bilder är en ganska stor blandning av miljö och informationsbilder, bla från verksamheten.

<br>

<a href="https://www.smycka.se/"> Smycka</a>

[FIGURE src="image/smycka1.png?w=342" class="left w40"]
[FIGURE src="image/smycka2.png?w=342" class="right w40"]

<br>
<br>
<br>
<br>
<br>
<br>
<br>
<br>

Smyckas sida inleds med en helvit header med svart text på. Under denna kommer en stor bild, i fullbredd och hög så den tar i stort sett hela skärmen. Under denna bild fortsätter hela sidan i vitt, hela bakgrunden är vit även hela vägen ner i footern. Det som avgränsar de olika delarna av sidan är ljusa grå linjer, som ligger i samma bredd som innehållet, vilket inte är hela sidbredden utan ett visst indrag på sidorna.

Under flashbilden kommer en rubrik, en grå linje och sedan tre bilder i bredd. Sedan ytterligare en rubrik, en linje, ett antal länkar helt i text och sedan ytterligare två större bilder i bredd. Footern består av en rubrik direkt efter de två bilderna, en linje och information uppdelat i två partier, med en linje emellan. All text på sidan är i svart, där länkar blir grå när man för muspekaren över dem.

Bilderna på sidan är ganska blandade. Den första bilden, flashbilden föreställer sex olika ringar, fotograferade mot en grå bakgrund med struktur och vita blommor runt om. Nästkommande tre bilder är länkar in på sidan, en produktbild frilagd mot vit bakgrund och två miljöbilder där smyckena visas upp på två olika modeller. Färgmässigt finns det inga likheter mellan dessa tre bilder. Nästkommande två bilder är i svartvitt, den ena visar några av deras produkter i en lådliknande miljö och den andra är en miljöbild från en verkstad.

Fortsätter man in på sidan, följer den vita bakgrunden med oss. De allra flesta bilderna på deras produkter visas upp som skarpa klara bilder, frilagda mot en vit bakgrund. Övriga bilder, som både kan vara miljö och inspirationsbilder och fler produktbilder är en blandning av färgbilder och svartvita bilder. Upplevelsen jag får av färgbilderna är att många av dessa har en liten dragning åt det varma hållet, förmodligen för att förmedla viss känsla av guld.


Analys
-----------------------

En snabb slutsats man lätt kan dra vad gäller val av färger utifrån dessa fyra sidor, är att en webbplats som vill sälja något, i detta fall något ganska dyrt, gör detta i dagsläget med en ljus sida. Samtliga fyra sidor jag tittat på har vitt som den huvudsakliga bakgrundsfärgen, med vissa inslag av grå eller beigea nyanser, men mestadels fortsatt ljusa sådana, möjligtvis att footern kan få en något mörkare ton. Det är ingen av dessa sidor som färgmässigt sticker ut på något vis, som vågar arbeta aktivt med kontraster i sin bakgrundsfärg. Valen av just grå, och framför allt de beigea tonerna på dessa sidor, kan jag tänka mig med är för att besökaren ska få upplevelsen av det guldiga och lyxiga.

Jag kan även tänka mig att de färgmässigt resonerar att om sidan är ljus, så syns deras produkter betydligt bättre. För att störa produktbilderna så lite som möjligt, bör inte bakgrunden ta för stort utrymme.

När det gäller bilderna på sidorna i förhållande till bakgrundsfärgen stämmer de detta. Produkterna syns tydligt mot de ljusa bakgrunderna. De frilagda bilderna som i de flesta fallen fått en vit bakgrund, blir som att de svävar mot sidans bakgrund utan några kanten som möjligtvis skulle störa. Dock kan man kanske fråga sig lite hur spännande de ser ut? Endast en sida skiljde sig från mängden här, Jarl Sandin genom att ha sina frilagda bilder mot en ljusgrå bakgrund, så bilderna fick en inramning mot den vita bakgrunden. Om detta gör sidan tydligare eller rörigare känner jag kan  vara en smaksak.

[FIGURE src="image/edblads4.png?w=342" class="left w40"]
[FIGURE src="image/sandin3.png?w=342" class="right w40"]

<br>
<br>
<br>
<br>
<br>
<br>
<br>
<br>

När det gäller övriga bilder på sidorna upplever jag det som att även här arbetade flera av sidorna på liknande vis, med en blandning av miljöbilder på produkterna och miljöbilder från butik och verkstäder. Färgmässigt var dessa bilder dock ganska olika, där två av sidorna satsat på en blandning mellan lätt tonade färgbilder och svartvita bilder, en sida helt satsat på färgbilder och mer eller mindre samtliga gick i liknande färgskala, och den fjärde sidan inte upplevdes ha något tema på övriga bilder alls. Även här skiljde sig Jarl Sandin en del mot de övriga sidorna, då denna sida upplevdes som den med mest mix mellan olika färger i sina bilder. I detta fall är min personliga åsikt att det är negativt för dem. Det blir lätt rörigt när alla bilder är så pass olika.

Vad gäller färghanteringen av bilderna upplever jag Edblads sida väldigt trevlig att titta på, att de flesta av de blandade bilderna följer ett färgtema gör att sidan upplevs harmonisk. Det blir balanserat för ögat att titta på bilderna, det är ingenting som direkt sticker ut och stör. Däremot så kan jag nästan sakna lite av den känsla som de svartvita bilderna på de båda andra sidorna kan ge. Att ha inspirationsbilder för tex vigselringar i svartvitt ger en extra romantisk bild av produkterna.

[FIGURE src="image/edblads3.png?w=342" class="left w40"]
[FIGURE src="image/smycka3.png?w=342" class="right w40"]

<br>
<br>
<br>
<br>
<br>
<br>
<br>
<br>

Överlag kan jag känna att sidorna spelar lite safe, genom att ha så extremt neutrala bakgrunder och bilder, men samtidigt förstår jag deras vad deras syfte troligtvis är – tydlighet. Och denna upplever jag i det stora hela uppfylls. Med de ljusa tonerna blir sidornas innehåll extremt tydligt, och jag kan tänka mig att en köpare uppskattar detta.


Referenser
-----------------------

https://www.canva.com/learn/design-elements-principles/

Beaird, Jason, The Principles of Beautiful Web Design, 2014

https://dbwebb.se/article/vl.pdf


Övrigt
-----------------------

Helena Isåfjäll
