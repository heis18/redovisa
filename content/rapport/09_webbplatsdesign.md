---

views:
    byline:
        region: main
        template: anax/v2/block/default
        sort: 2
        data:
            class: byline
            meta:
                type: single
                route: block/byline

---

Webbplatsdesign och aktuella trender 09
=======================


Jag ska undersöka några olika webbplatser efter hur trenderna på dessa ser ut just nu. Jag kommer i min undersökning bland annat titta på sidans allmänna upplägg, innefattande utnyttjandet av utrymmet och mängden luft. Jag ska även titta på vilka vanliga designelement som finns att finna och hur dessa tar sig uttryck i färg och form.



Urval
-----------------------

Jag har valt att analysera fyra olika advokatbyråers sidor.
Mina val av sidor har fallit på:

<a href="https://berghco.com/"> Berghco Advokatbyrå</a>,
<a href="http://www.njla.se/"> Nerle Jonsson Lindeblad Advokatbyrå</a>,
<a href="https://www.adacta-law.se/"> Adacta Advokatbyrå</a> och
<a href="https://www.wistrand.se/"> Wistrands Advokatbyrå</a>

Jag valde detta tema på sidor då jag ville undersöka en kategori webbsidor som jag uppfattar tillhör  lite dyrare och exklusivare, då det passar till det tema jag sedan tänkt skapa min egen webbplats efter. De fyra sidorna valde jag ut bland de ca 15 första som dök upp på Google när jag sökte på ”advokatbyrå”, och gjorde mitt urval på detta sätt då de troligtvis satsar på att marknadsföra sig stort denna väg genom att se till att få en träff högt upp på Google. Exakt vilka av dessa ca 15 fick slumpen lite avgöra.



Metod
-----------------------

Metoden jag använt mig av för denna undersökning är de kunskaper vi lärt oss under kursens gång. Jag planerar använda mig av samma källor/litteratur som vi tidigare använt oss av, dvs boken ”The principles of Beautiful Web Design”, webbplatsen ”Design Elements & Principles” och pdf:en ”Visual Literacy – Design Principles”. Jag har även arbetat med gimp för mina screenshots.



Resultat
-----------------------

<a href="https://berghco.com/"> Berghco Advokatbyrå</a>

[FIGURE src="image/bergh1.png?w=340" class="left w40"]
[FIGURE src="image/bergh2.png?w=340" class="right w40"]

<br>
<br>
<br>
<br>
<br>
<br>
<br>
<br>

[FIGURE src="image/bergh3.png?w=340" class="left w40"]

Det första som möter mig som besökare på Berghco Advokatbyrå är en stor bild som täcker hela skärmen med logotypen på. På denna två länkar – ingenting annat – där det går att välja mellan business och advisory. Sidan är helt i svarta och vita toner. När man klickat på en länk, kommer man till vad man kan betrakta som en ”normal” webbsida.

Återigen startar sidan med en stor bild som täcker hela sidan, byråns logotyp uppe i vänster hörn och en språk- och menyväljare uppe i höger hörn. Scrollar man sig nedåt så kommer man till en väldigt ljus sida, huvudsakligen uppbyggd av vita och ljusgrå nyanser, mörk text mycket bilder och ganska så stora bilder. Innehållet utnyttjar hela sidbredden där bilderna och informationstexten ligger som rutor i sick-sack över sidan. Övrig informationstext, innan och efter bilderna ligger centrerad på sidan. Bilderna och informationen är strukturerat uppbyggt, känslan av enkla linjer, rutor och en viss minimalism är överhängande. Bilderna på sidan ska inge trygghet och föreställer bla barn, ett lugnt landskap och en reservoarpenna.

Footern är tvådelad, med först två ljusgrå rutor, som blir mörkare när man hovrar över dem och sedan en ruta i fullbredd i svart längst ner med kontaktuppgifter. All text i footern är ljus, i princip vit. Färgvalet på sidan är väldigt ljust, bortsett från footern. Bilderna är nedtonade i mängden färg, antingen i gråskala eller ganska grå blå i ton, och den enda färg som egentligen sticker ut på sidan är en gul, nästan guldig ton som de har i sin logotyp och som även används som accentfärg på sidan. Denna ton går även att finna i startbilden på sidan, en mörk kvällsbild över stadshuset i Stockholm, där ljuset i bilden och logotypens färg matchar. Sidan känns lugn och harmonisk och ger ett elegant intryck.

<br>


<a href="http://www.njla.se/"> Nerle Jonsson Lindeblad Advokatbyrå</a>

[FIGURE src="image/njla1.png?w=342" class="left w40"]
[FIGURE src="image/njla2.png?w=342" class="right w40"]

<br>
<br>
<br>
<br>
<br>
<br>
<br>
<br>

Nerle Jonsson Lindeblad Advokatbyrås webbplats består av ytterst lite färger. Hela bakgrunden på sidan är vit, samtliga bilder är i svartvita och texten i en mörk grå nyans. Den enda färg som finns att finna på sidan är blått, en turkosblå nyans som de har i sin logotyp och en annan blå på länkarna. Njla:sida använder sig inte särskilt mycket av hela sidbredden. Sidhuvudet består av deras logotyp centrerat i toppen, under detta navbar med länkar och sedan har de en avgränsande linje som löper över hela sidbredden. Som start på sidan har de sedan en ganska stor bild, där det växlar mellan två bilder, som tar upp ca halva sidbredden, men centrerad i mitten. Bilderna här består dels av en bild på en barnfamilj och den andra på två män som diskuterar över några papper. Direkt under bilden har de ytterligare en linje över hela sidbredden som avgränsar.

Under denna linje följer bredden på innehållet samma bredd som bilden ovan, men är uppdelad i två rader i tre kolumner, med bild, information och länkar vidare in på sidan. Dessa delar är symmetriskt uppbyggda med rubrik, centrerad bild i varje kolumn och marginaljusterad text, bortsett från den lilla ruta som är länk, denna är vänsterjusterad under varje text, vilket stör det symmetriska intrycket. Varje bild är kvadratisk och inramad av en tunn grå ram och föreställer små delar som man ska associera med olika juridiska delar tex en domarklubba en vågskål och en reservoarpenna.

Under dessa sex objekt kommer ytterligare en linje som delar av sidan, men denna gång följer linjen innehållets bredd och inte sidbredden. Under denna en ny rubrik och fyra kolumner med information med tillhörande rubriker. Rubrikerna är här vänsterjusterade och texten är marginaljusterad. Under dessa fyra textstycken kommer två bilder som även dessa har samma bredd på sidan som allt innehåll har.

Under bilderna kommer footern, som är satt till full sidbredd i en mörk grå nyans, med ljus text. Texten är i två kolumner, som starkt bryter av mot den känsla av symmetri man till viss del fått tidigare, de båda kolumnerna startar i linje till vänster med övrigt innehåll på sidan, men de har en bredd så man får känslan av att det borde funnits ytterligare två kolumner i footern för att få det balanserat.

Sidan ger ett ganska kallt lugnt och kliniskt fösta intryck, men den är samtidigt harmonisk färgmässigt. Den är minimalistisk och strukturerat uppbyggd och innehåller tillräckligt med luft för att vara lättläst och lättnavigerad.

<br>


<a href="https://www.adacta-law.se/"> Adacta Advokatbyrå</a>

[FIGURE src="image/adacta1.png?w=342" class="left w40"]
[FIGURE src="image/adacta2.png?w=342" class="right w40"]

<br>
<br>
<br>
<br>
<br>
<br>
<br>
<br>

Det första som möter oss på Adacta Advokatbyrås sida är en stor bild på deras medarbetare. Den föreställer över 20 svart- och vitklädda män och kvinnor som ser viktiga och respektingivande ut. Bilden tar hela sidbredden men inte hela höjden på starten på webbplatsen. Ovanför denna bild har de upp till vänster sin logotyp och upp till höger sin navbar med länkar vidare in på sidan men en vit bakgrund. Ovan för detta, högst upp på sidan, har de en smal ljusgrå remsa med telefonnummer och mailadress placerat till vänster.

Under bilden kommer en svart remsa, i full sidbredd, med en första informerande rubrik för sidan i vitt. Under denna remsa kommer två rutor, i bredd, en i gulbeige ton, associativ med guld, till vänster med vit text, och en vit del till höger med svart text. Båda rutorna innehåller länkar.

Efter dessa kommer ytterligare en ruta i full sidbredd, i svart men något transparent så man ser att det finns en bild i bakgrunden. Bilden föreställer en hand med en penna i. I rutan finns en bild på byråns vd och till höger om honom fyra rubriker i två kolumner med kort information. Rubrikerna är i vitt och texten i grått, den grå texten ger dock väldigt dålig kontrast mot den mörka bakgrunden. Hela rutan har en lätt skugga mot den vita bakgrund som kommer bakom nästa del av sidan.

Nu kommer en vit ruta, med information. Det vita tar hela sidbredden men texten ligger i mitten i två kolumner och tar upp drygt hälften av sidan i bredd. Texten är i mörk grå, förutom några ortsnamn som är i samma gulbeigea färg som tidigare. Efter denna kommer ytterligare en ljus grå ruta med rubrik och sedan alla medarbetare på bild och kort presentation, denna i en svart ruta med vit text. Denna presentation löper över hela sidbredden.

När man sedan scrollar vidare nedåt, kommer man till ett kontaktformulär, som ligger mot en ljus bild i bakgrunden, över hela sidbredden, föreställandes en vågskål. Denna bild dyker upp som en fast bakgrundsbild där man scrollar bort framförliggande text och rutor. Kontaktformuläret är vita rutor med grå text framför denna blekta bild. Bilden är lite en blandning mellan den gulbeigea ton som dyker upp på sidan och en svartvit bild.

Längst ned har de en footer i en mörk nästan svart ton, med text i vitt och gulbeige. Bakgrundsfärgen löper över hela sidbredden medans informationen ligger i fem smala kolumner som ligger centrerat med marginaler åt sidorna.

Den gulbeigea tonen är den enda riktiga färg som dyker upp på sidan och denna kommer från byråns logotyp. I övrigt är det i stort sett bara svart, vitt och nyanser av grått på sidan. Sidan håller därför en ganska harmonisk färgbalans, men ändå inte helt harmonisk då den har väldigt många olika partier. Det blir ingen riktig balans i sidan av denna anledning. Symmetrin finns där nästan, men även denna störs lite av de många sammansatta delarna.

<br>


<a href="https://www.wistrand.se/"> Wistrands Advokatbyrå</a>

[FIGURE src="image/wistrand1.png?w=342" class="left w40"]
[FIGURE src="image/wistrand2.png?w=342" class="right w40"]

<br>
<br>
<br>
<br>
<br>
<br>
<br>
<br>

När man kommer in på Wistrands Advokatbyrås sida är det första man möts av en stor bild som tar nästan hela vyn, föreställande en kvällsbild med en bit av hamnen, ett par båtar och ”läppstiftet” i Göteborg. Det är en mörk bild, men med varma toner som kommer från de upplysta motiven i bilden. Bilden ligger över hela sidbredden. Längst ned på startbilden har vi byråns logotyp till vänster och navbaren till höger, dock ej hela vägen ut till kanten utan med ett indrag till smalare sidbredd. Hela bakgrunden bakom dessa är vit.

När man scrollar sig nedåt, kommer den vita bakgrunden upp och scrollas över bilden som ligger överst. Under logotypen och navbaren kommer en ljus grå ruta som har full sidbredd med information om advokatbyrån. Texten ligger i mitten av sidan och har bredden av ungefär halva sidan. Smalare än det utrymme logotyp och navbaren tar.

Efter denna kommer ett nytt parti med vit bakgrund, hel sidbredd, bestående av tre kolumner med bilder, kort text och länkar. Efter detta nytt parti med ljus grå bakgrund, hel sidbredd, med tre kolumner likt ovan, fast här med rubrik sedan bild, text och länk.

Längst ned på sidan har vi footern mot en ljusgrå bakgrund, något mörkare än ovan bakgrund dock, men även denna i fullbredd. I footern ligger informationen även här i tre kolumner, där de två högra matchar i vänsterkant mot de ovan men inte den högra, den ligger med längre indrag än de ovanförliggande vänstra kolumnerna. Detta stör symmetrin på sidan en hel del, en sidan som annars känns väl balanserad med form och upplägg.

Färgerna på sidan är diskreta och neutrala, mycket grått och vitt, med accentfärg i en dämpad gul ton, en färg som matchar upp mot bilden i headern och som används i många av länkarna. Bilderna på sidan är ganska återhållsamma i färg, samtidigt som de inte är färglösa eller svartvita, och har även dessa en viss dragning åt det varma lite gulaktiga hållet i motiven.



Analys
-----------------------

Generellt skulle jag vilja påstå att webbplatserna har två vägar att gå, antingen arbetar de med hela sidbredden och gör då detta över större delen av sidan, eller så arbetar de i motsatt riktning med väldigt mycket luft kring sin information. Min upplevelse kring de sidor jag tittat på är att det är ungefär femti-femti kring hur de väljer att arbeta och om det finns något trend här att välja blir därför väldigt svårt att ha en åsikt om.

Däremot upplever jag hur de använder sig av bilder och färger som någonting återkommande på flertalet sidor. Det är en återhållsam användning av färg, vit och ljusgrå bakgrundsfärg är helt klart det vanligaste. Lika så att använda en mörkare ton i footer än någonstans i övriga sidan. Headern består i de allra flesta fallen av av en bild, storleken på denna varierar något, men en stor bild över hela sidbredden känns något vanligare än en mindre bild. Denna bild sätter många gånger tonen på hela sidans färgval, speciellt om de valt att arbeta med en accentfärg – vilket samtliga sidor jag tittat på valt att göra. Intressant här tycker jag det är att tre av fyra sidor valt att arbeta med någon gulbeige-aktig ton, ett färgval jag upplever ska ge känslan åter det guldiga hållet och därför ska upplevas som något lyxigt och exklusivt. Den som skiljer sig mest här är Nerle Jonsson Lindeblad Advokatbyrå som dels använder sig av blå som accentfärg och dels endast svartvita bilder. De övriga sidorna använder sig av bilder med färg, om än ganska återhållsamma.

Likvärdigt för alla sidorna upplever jag är att de använder sig av mycket bilder för att få det att hända något på sidorna, men samtidigt ska inte bilderna sticka ut färgmässigt eller ta över, utan de ska bara förstärka det eleganta professionella intrycket man ska få av en seriös exklusiv sida. Vad gäller motiven på bilderna på dessa fyra sidorna tycker jag det är intressant att de påminner en hel del om varandra motivmässigt. Det är bilder som har mycket hänvisning till det juridiska yrket, det är familjära bilder som ska öka vårt förtroende för dem och det är bilder som ska visa på deras professionalitet. Vågskålen och reservoarpennan återkommer på flertalet av sidorna. Den sida som här skiljer sig mest från de andra är Adacta Advokatbyrå, som satsar mer på bilder på sin personal än på ”typiska” juridikbilder, men även här kan man finna en bild på en vågskål.

De designelement som framträder allra tydligaste, förutom alla bilder, är rutor och linjer. Dessa finna med på alla sidor, vissa mer än andra, för att avgränsa de olika delarna och hålla sidorna strukturerade. Den sida som här sticker ut mest är återigen Adacta Advokatbyrå som har allra flest separata rutor/element för att dela upp innehållet. Här har de dock så pass många olika rutor att det nästan blir för många och blir rörigt istället för välstrukturerat.

Så sammanfattningsvis skulle jag vilja påstå att inom detta område är de starkaste trenderna ljusa toner, minimalt med färg och huvudsakligen en accentfärg. Mycket bilder men ändå återhållsamma bilder som förstärker redan satta intryck mer än tar över något, både beträffande färg och motiv. Eleganta sidor med ”dyrt” intryck och på de flesta håll ganska mycket luft, med linjer för att separera delar och förstärka tydligheten.



Referenser
-----------------------

https://www.canva.com/learn/design-elements-principles/

Beaird, Jason, The Principles of Beautiful Web Design, 2014

https://dbwebb.se/article/vl.pdf



Övrigt
-----------------------

Helena Isåfjäll
