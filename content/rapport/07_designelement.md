---

views:
    byline:
        region: main
        template: anax/v2/block/default
        sort: 2
        data:
            class: byline
            meta:
                type: single
                route: block/byline

---
Designelement 07
=========================

Tema Designelement
-----------------------
Mina första funderingar på vilka designelement jag skulle använda till mitt tema, var att jag skulle utgå från sträck, textur, färger, kontrast och bilder. Jag kände att dessa element kunde passa mig bra. Jag har som källor till min arbete använt mig av pdf:en ”Visual Literacy – Design Principles”, webbplatsen ”Design Elements & Principles” och boken ”The principles of Beautiful Web Design”. Jag har tidigare varit i kontakt med flertalet av dessa delar innan, men aldrig arbetat med dem i den miljö vi nu gör. Jag bestämde mig för att skapa en ny undersida ”Designelement” där jag byggde upp ett nytt innehåll, som en alternativ startsida, med utgångspunkt från elementen jag valt ut.

Innan jag började bygga min nya sida, så skissade jag en hel del på hur jag tänkte mig att jag ville ha sidan. Vid detta skissande kom jag på att elementet symmetri även är givet till mina funderingar. Jag tycker att arbetet underlättas när man har en bra plan, på papper innan man börjar i datorn. Det tuffa jobbet kom sedan med att försöka överföra skissen till webbsidan. Jag har arbetat en hel del med griddet på nytt, för att få min sida att bli som jag önskade, och jag står fast vid mina tidigare funderingar att griddarbetet passar mig, då det underlättar att bygga upp något strukturerat.

Starten av det nya temat blev att bygga basen till den nya sidan, att få upp rutorna i griddet och få rätt symmetriska balans i sidan. När detta var på plats som jag ville ha det gick jag vidare till att bestämma mig för vilka färger det nya temat skulle ha. Jag hade redan en grundtanke på att jag skulle ha en bakgrundsbild på sidan för att leka med textur, till denna valde jag en ljus grå/beige bild på ett laserat trägolv. Med utgångspunkt i bilden, använde jag mig av Adobe Color cc och provade mig fram på vilka färger, toner mm som passade till. Runt bilderna på sidan har jag arbetat med linjer för att rama in dessa, och runt bilden och texten ligger ytterligare rutor på bakgrunden för än tydligare inramning. Bakom rutorna har jag lagt en liten skugga för att få in lite djup på sidan och bakom main-rutan ligger det också en liten skugga för ytterligare djup, vilket ger ännu ett designelement på sidan. Jag har även fått med kontraster på sidan genom att arbeta med mörka och ljusa färger mot varandra. Min nya sida är den som mest matchar efter mina valda designprinciper, man jag har även arbetat runt på sidan för att få så många delar av webbplatsen att passa ihop till mitt nya tema.


Tema Designelement - Fun
-----------------------
Jag provande även på att göra en fun-sida med designelement. De första tankarna jag hade kring hur jag skulle gå till väga med denna, var min fun-sida, julsidan jag skapade under färgveckan. Jag har använt mig av ungefär samma färger på sidan som jag gjorde då, samt typsnitten och flashbilden. Bakgrundsbilden jag hade då, bytte jag ut mot en ny, mörkare mer ”rörig” bild för att öka mängden textur på sidan. Linjerna på min desigprincip-sida bytte jag ut mot punkter. När jag tittade runt på min sida efter att ha genomfört de ändringar jag trodde skulle vara lagom att göra, insåg jag dock att sidan fortfarande såg helt ok ut. Den såg inte alls så överdriven och obalanserad ut som jag trodde, utan fungerade faktiskt fortfarande på något sätt. Efter några ändringar till, börjar jag verkligen inse att göra en urflippad sida är minst lika svårt som att göra en bra fungerande sida. Även fast man får ta ut svängarna till max, är det svårt att komma på vad man ska hitta på och jag inser även att jag nog är en ganska återhållsam person.

Jag provade att lägga till rundade hörn på main och på ramarna runt bilderna. Bilderna skevade jag något för att rubba balansen. Jag gjorde även main och footern något transparent för att öka mängden textur på sidan. I mina listor i sidebaren på tex redovisnings-sidan la jag till ”punkter” framför objekten i form av hiragana-teken.

Sidan känns just nu relativt crazy. Jag hade troligtvis kunnat gå ännu längre, stora delar av symmetrin och balansen finns fortfarande kvar, men den känns ändå lite udda för att vara en ”riktig” sida och väldigt urflippad för att vara jag.


Referenser
-----------------------

Beaird, Jason, The Principles of Beautiful Web Design, 2014

<a href="https://dbwebb.se/article/vl.pdf">Visual Literacy – Design Principles”</a>

<a href="https://www.canva.com/learn/design-elements-principles/">Design Elements & Principles</a>

<a href="https://color.adobe.com">Adobe Color cc</a>
