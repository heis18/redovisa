---

views:
    byline:
        region: main
        template: anax/v2/block/default
        sort: 2
        data:
            class: byline
            meta:
                type: single
                route: block/byline

---
Designprinciper 08
=========================

Tema Designprinciper
-----------------------
Till mitt andra tema för veckan valde jag ut balans och harmoni som mina ledord. För att få detta team så olikt det andra blev just färgharmoni min huvudsakliga utgångspunkt. Jag ville prova att arbeta med färger ännu mer än tidigare, men nu med helt annat upplägg. Som grundfärg på min sida valde jag denna gång olika nyanser av lila. Detta gjorde jag till stor del av två orsaker. Den ena delen är att jag är väldigt förtjust i lila, jag tycker att det passar till mycket, är en unisex färg och oerhört användbar. Den andra delen, som mest gör det hela lite roligt, är att vi i boken ”The principles of Beautiful Web Design” kunde läsa att författaren beskrev färgen lila som en ovanlig färg att finna på webbplatser, och om man ville sticka ut från mängden så skulle man väja lila till sin sida – så det passade ju mig väldigt bra! Andra källor jag tagit hjälp av i temat är pdf:en ”Visual Literacy – Design Principles”, webbplatsen ”Design Elements & Principles”

Även till detta tema valde jag att göra en ny undersida ”Designprinciper”, där jag kunde leka med lite nya idéer på upplägg. Även denna gång byggde jag sidan som en alternativ startsida. Jag skissade en hel del för hand till detta tema med, innan jag började arbeta med sidan i datorn. Detta gör tycker jag att jag snabbare kommer framåt när jag väl sitter med webbsidan, då mycket av det förberedande tankearbetet redan är klart, och nu ska det bara utföras också.

Då balans var en av mina principer ville jag arbeta med en sida som inte var symmetrisk som den förra, men ändå med element som var jämt fördelat över sidan, valde jag att arbeta med text och bilder i ”sick-sack” kan man säga. Mellan varje bild med tillhörande rubrik och text valde jag att lägga in en linje som tydlig avgränsare. Hela sidan, bortsett från bilderna, är i princip helt uppbyggs med lila toner med en ljus nästan vit font. Jag provade mig fram en hel del i Adobe Color cc för att få rätt nyanser att matcha harmoniskt mot varandra. Här stötte jag dock på ett ganska intressant problem. Efter att ha gjort min första ”publish” för temat, för att testa på en annan dator hur det såg ut – insåg jag att det var otroligt olika färgåtergivning på de båda olika skärmarna. Detta resulterade i att de nyanser jag upplevs väldigt behagliga på datorn när jag arbetade, såg nu nästan skrikiga ut, inte alls i närheten av min vision. Bara att börja prova sig fram på nytt för att hitta ett lämpligt mellanting.

Bortsett från min extrasida till temat, har jag försökt arbeta mig runt på min sida så att även de övriga sidorna ska passa in på ett balanserat och harmoniskt sätt till mina nya färger mm. Jag upplever själv att jag fått till en intressant sida i förhållande till mina ledord, men kan även tänka mig att den blivit ganska så personlig. Tycker man inte om lila som färg, kan den nog upplevas måttligt harmonisk.


Referenser
-----------------------

Beaird, Jason, The Principles of Beautiful Web Design, 2014

<a href="https://dbwebb.se/article/vl.pdf">Visual Literacy – Design Principles</a>

<a href="https://www.canva.com/learn/design-elements-principles/">Design Elements & Principles</a>

<a href="https://color.adobe.com">Adobe Color cc</a>
