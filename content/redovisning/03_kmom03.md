---

views:
  byline:
      region: main
      template: anax/v2/block/default
      sort: 2
      data:
          class: byline
          meta:
              type: single
              route: block/byline

---

Redovisning kmom03
=========================

Jag personligen uppskattar verkligen funktionen att kunna arbeta runt ett vertikalt grid. Då jag upplever mig själv som noggrann, ibland nästan petig, på ibland millimeter-detaljnivå underlättar gridet detta arbete till stor del. Det är praktiskt att ha en tydlig struktur att förhålla sig till. Det typografiska gridet upplever jag faktiskt som lite svårare. Jag gillar även här att man får stöd i hur balansen och upplägget ser ut, om rader/stycken stämmer i storlek radhöjd mm, men tyvärr inte riktigt lika mycket som jag uppskattar det vertikala. Mina spontana tankar kring de båda olika griden blir på något sätt att det vertikala hjälper mycket till att strukturera upp sidan, medans det typografiska är bra för att upptäcka när man missat något mellanrum el dyl någonstans. Kan vara därför det vertikala känns mer praktiskt, för det är till hjälp i början medans det andra nära på blir ett irritationsmoment när man trodde man börjar känna sig nöjd. Dock vet jag sedan tidigare att när man väl vant sig vid det horisontella gridet – är det också väldigt praktiskt.

Jag har arbetat en del i InDesign (och PageMaker) så det är väl i huvudsak där jag kommit i kontakt med gridbaserad layout tidigare. Jag tycker, som jag beskrev innan, att det är till stor hjälp att kunna använda sig av grider. Det är lättare att placera in de olika elementen på sidan exakt var man vill ha dem, och desto bättre plan man har på förhand desto lättare blir det i verkligheten. Dock upplever jag en ganska stor skillnad mellan att arbeta med griderna i programmeringen än i ett layoutprogram som InDesign. Kan tänka mig att det har att göra med att man i ett layoutprogram har griderna framför sig hela tiden, medans här hoppar man fram och tillbaka mellan koden och resultatet hela tiden och man måste vänta in resultatet varje gång, man ser det inte direkt som i tex InDesign. Eller så är skillnaden bara att jag har mer erfarenhet av den andra delen, och här är allting fortfarande väldigt nytt.

Mina typsnitt har jag valt till stor utifrån vad en lärare instruerade oss i en kurs förra hösten som handlade om typografi och layout. I den kursen fick vi lära oss, ungefär som här, att läsbarheten är det viktigaste i valen av typsnitt. Där pratade de mycket om att en rubrik gärna kan sticka ut en hel del, medan en brödtext måste vara lättläst, vilket i tryck är bäst med en serif men att på webben är ofta en linjär bättre. Detta har jag utgått från och valt ett lite mer utmanade serif i min h1:a, och en lite nättare serif i övriga rubriker. Till min brödtext, och övriga delar av sidan som listor mm har jag valt en san-serif. Till min ”logga” har jag experimenterat med ett lite mer kursiv/handwrite-stil. Jag har här försökt hålla tillbaka lite, och inte lägga allt för mycket tid, då jag vet hur lätt det är att fastna och ”nörda” in sig fullständigt – och det finns det förhoppningsvis mer tid för senare.

Jag tycker att det flyter på bra med LESS och modulerna och har faktiskt kunnat återanvända en hel del från kmom02. Jag har modifierat en del för att få det att passa in med de nya modulerna vi fått ut, och även finslipat/flyttat runt en del av det jag inte hann under förra kursmomentet.

Jag upplever även att den responsiva delen av sidan fungerar fint. Känns lite som att det egentligen inte är så svårt att få en helt ok responsiv grund, men att det är en hel del småpill som man måste tänka på för att få den bra. Jag har även här återanvänt en hel del från kmom02, och sedan ändrat storlekarna mm för att passa griderna.

En TIL som man tyvärr allt för ofta påminns om, är att uttalar man någonting högt att känns som det går bra, kan man ge sig på att det ska börja krångla strax efter det! Jag har även under de senaste kmomen kommit fram till, åter igen, att jag lär mig väldigt bra genom att titta och härma. Filmerna vi fått ut med de olika stegen i uppgifterna är för mig till väldigt stor hjälp.
