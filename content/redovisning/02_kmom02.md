---
---
Redovisning kmom02
=========================

Jag tycker att det hittills känns positivt med LESS. Möjligheten att kunna samla ex färgerna och kunna byta på flera ställen samtidigt sparar ju helt klart tid och jobb. Jag upplever under uppgiften att jag kommit igång med att arbeta i LESS och några olika moduler men att det finns oändligt mycket mer man kan göra för att förenkla mer och finslipa på sin kod. Jag har än så länge inte grupperat ihop de olika delarna så pass mycket som jag kan tänka mig att man vill göra framåt när man kommit in i arbetssättet än mer, även se till att planera så att man hinner lägga tid på smådetaljer.

Återigen får jag nog bedöma mig som fullständig nybörjare. Hade aldrig ens hört talas om Make innan jag började med denna kurs. Är osäker på om jag varit i kontakt med något liknande, har nog aldrig riktigt funderat på saken. Än så länge känns det svårt att ha någon direkt uppfattning om det. Under denna uppgift har det fungerat bra tycker jag.

I början kändes det kanske lite omständligt att man man tvungen att köra "make theme" varje gång man gjort någon förändring och ville se hur det blev, men det var samtidigt något man kom in i ganska fort. Efter ett antal gånger så blev man rätt van och det uppleves som något ganska naturligt. Men som ovan, så kändes det ändå ganska intressant att skriva en kod i dokumentet, och sedan se den på ett annat sätt när man inspekterade sin sida.

Mina tankar och planer kring min sida hittills har varit att jag vill ha den ganska enkel och stilren, men ändå inte så att säga tråkig. Jag gillar färg rätt mycket, men har än så länge försökt att hålla tillbaka lite så att det är relativt neutralt. Jag har flera gånger i mitt liv fått höra att jag är lite besatt av symmetri, och jag erkänner nog att jag gillar när det är balans i en bild eller en layout, så detta är också en del jag tror man kan återfinna på min sida. Typiska delar där är nog att jag vill hålla navbaren på ett visst sätt, jag uppskattar när den responsiva menyn kom in, för då väger denna upp logotypen, som på min sida ligger på var sin sida om navbaren. Jag har insett att jag gillar den typen av sidor som Mikael talade om under föreläsningen, som innehåller bilder, gärna många och ganska stora. En orsak med till att jag placerat in en stor bild över hela sidbredden i toppen av min sida. Ett personlighetsdrag till som man nog kan läsa in från min sida hittills, är att jag uppskattar när det är struktur och ordning på saker så detta blir nog ganska tydligt i mitt upplägg.

Jag känner även vid detta tillfälle att det är ganska svårt att plocka ut ett eller ett par TIL, då det fortsatt är väldigt mycket som är nytt, och jag känner mig som en nybörjare på det mesta. En av delarna som dock har varit ett visst bekymmer denna gång var labmiljön. Detta krånglade en del när den skulle installeras, så jag fick ta hjälp av min personliga it-tekniker. Han fick ordning på det hela, men kom även fram till att flera av verktygen och Windows som plattform inte var helt vänner med varandra. Detta slutade med att han tog beslut åt mig och installerade en virtuell Linuxmaskin på min dator för att komma runt vissa av de delar som fungerade mindre bra på en Windowsmaskin. Detta kändes lite ovant i början, men även här lärde jag mig delarna ganska fort och kom in i det hela lättare än jag hade trott.
