---
views:
    byline:
        region: main
        template: anax/v2/block/default
        sort: 2
        data:
            class: byline
            meta:
                type: single
                route: block/byline

---

Redovisning kmom06
=========================

Jag tycker det är både spännande och intressant att tänka kring och arbeta med olika delar av design. Att hålla isär delarna till just principer och element tycker jag blir lite klurigt, speciellt på det sättet vi skulle göra i de olika temana, då de hänger samman så pass, och det knappt går att arbeta med den ena utan den andra. Begreppen är dock inte nya för mig, jag har varit i kontakt med dem tidigare, men inte i kontexten att designa en webbplats utan i annan typ av layoutarbete.

En av de starkaste känslorna jag fått kring det analysarbete vi gjorde denna gång, är att man snabbt kan bli kritisk och kräsen. En sidan man vid första anblicken kan uppfatta som ”helt ok”, eller ”det ser väl rätt trevlig ut”, efter en djupare blick kan komma att kritisera starkt. En av de webbplatser jag tittade på och fick just denna känsla kring var Lisebergs sida. Vid första anblick ser den inget märkvärdig ut, men desto mer jag analyserade den, desto mer kritisk blev jag till hela upplägget, vilket till slut huvudsakligen går att sammanfatta med rörig och för mycket. Jag har även insett att jag uppskattar lugna sidor med mycket luft, och att man även får väldigt mycket både inspiration och varnande exempel genom att surfa runt på många olika typer av sidor.

Det var väldigt kul att arbeta med sidorna efter dessa typer av ledord. Det svåraste tycker jag var nog att hålla isär sidorna så att utgångspunkten skulle vara just designelement och designprinciper, de gled lätt in i varandra. Speciellt när man skulle arbeta utifrån principer, för utan elementen går det inte att åstadkomma någonting. Det var spännande att få prova på att göra en fun-sida på nytt med, även fast jag bara hann en, för att släppa loss på detta sätt märker jag är något som jag faktiskt har ganska svårt för. Man är så otroligt drillad i att allt man gör ska bli bra. Det blir en stark aha-upplevelse i relation till att jag inser hur mina elever i skolan måste känna det många gånger när jag uppmanar dem till ”prova att leka lite med färgen bara!”.

Den spontana uppfattningen om “the final touch” är att det är den som saknas när man uppfattar en sida som något tråkig och att den inte fångar på rätt sätt. Det är lätt att uppfatta Om något saknar “the final touch”, men betydligt svårare att komma på många gånger vad denna verkligen består av. Vad som verkligen är “the final touch” är oerhört individuellt till varje person och webbplats.

Jag har lärt mig mycket att jag nog är en ganska återhållsam person, jag har svårt att släppa loss någonting till att bli crazy utan att det faktiskt behöver bli riktigt bra på slutet. Att något kan bli urflippat och inte alltid behöver vara snyggt eller perfekt. Jag har även, återigen, insett att jag verkligen gillar det här med färg, form och design. Vad gäller programmeringsbiten så fortsätter jag att vänja mig vid att allting är så sårbart, att inga felmarginaler finns. Ett felaktigt tecken, eller tecken på fel plats kan ställa till det totalt på sidan.
