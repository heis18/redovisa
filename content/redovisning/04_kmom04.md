---
---
Redovisning kmom04
=========================

Det var intressant att ha med denna typ av uppgift. För egen del har jag på något sätt redan börjat fundera och analysera olika sidor jag besökt sedan jag började läsa kurserna i höst, så det var som en naturlig fortsättning att sätta dessa tankarna på pränt, vilket gjorde att jag även valde att arbeta själv. Det jag upplevde svårast med skrivuppgiften var var man skulle begränsa sig. Ni tryckte mycket på att vi skulle hålla det kort och enkelt, vilket jag upplever utmanande om man ska få med substans i sin skrivuppgift, men jag hoppas och tror att jag hittat en bra balans.
Min tolkning kring det minimalistiska temat var att det bör vara så enkelt och neutralt som möjligt och innehållet på sidan ska gå före någon form av effekt. Jag riktade in mig på tre nyanser av grått, ljusa sådana. Jag funderade kring någon form av accentfärg, men valde bort detta för att hålla det strikt och min “logotyp” i lila är det enda som bryter av. Jag valde typografiska stilar till brödtexten och rubrikerna som skulle vara enkla, stilrena men fortfarande upplevas som lättlästa. Jag har satt samma stil, en serif, på samtliga rubriker samt navbaren, men h1:an är något kraftigare än de övriga. Till brödtexten valde jag en san-serif.
Till det mörka temat tog jag inspiration från ett stormigt hav, och de mörka blå-grå nyanser man kan uppleva där. Den ljusa nyansen, som ej är helt vit, på typografin får representera effekten av vågornas skum. Om man här ska tala om någon accentfärg så får det i så fall bli denna ljusa nyans. Typografiskt valde jag här att arbeta med en serif i lite kraftigare stil med viss struktur till h1 rubrikerna och en lättläst san-serif till brödtexten. Denna san-serif använde jag även av i underrubrikerna, fast lite kraftigare, och i navbaren för att hålla nere antalet typsnitt och få ett renare intryck av sidan.
Till mitt colorful-tema valde jag att ta inspiration från temat “barnkalas” och de toner man kan hitta när man googlar på bilder på det ordet. Jag valde färger åt ljusa pastelliga toner, men ändå färgstarkt och inte tråkigt. Detta tema var nog det svåraste, man märkte snabbt att man inte är så van att få ta ut svängarna med mycket färg utan oftast arbetar man ganska återhållsamt. Jag landade färgmässigt i det kallare spektrumet, på någon form av det Adobe color kallar analogt värde, med en kombination av två rosa-lila (tre om man räknar logotypen) och två turkosa nyanser. Till typografin valde jag två lite mjukare typsnitt, lite handskriftskänsla av en linjär Ett som jag använde till alla rubriker och navbaren, h1:an lite kraftigare och ett annat till brödtexten som även det är av mjukare karraktär men som ändå upplevs lättläst. I kombination med färgerna på sidan valde jag att inte ha texten i svart utan en mörk gråblå ton.
Jag valde även att göra “fun”-temat. Här skapade jag kliché-aktigt nog ett jultema! :) Jag bytte min bild i headern och placerade sedan in en bakgrundsbild bakom main-rutorna. Headern satte jag i en lite mörkare julröd, main i en gran-grön nyans och texten i en bruten vit ton. Till typografin valde jag ett lite mer udda typsnitt till h1:orna, en mer neutralt font till övriga rubriker och navbaren och ett tredje enkelt lättläst typsnitt till min brödtext. Jag passade här på att experimentera med tre typsnitt, då sidan redan var ganska så urflippad.
Jag valde att arbeta med ett bastema, en fortsättning på kmom03, där jag huvudsakligen justerade lite kring min logotyp för att sätta tonen av att det var nytt kmom. Jag skapade sedan filerna för respektive tema där jag importerade bastemat. Jag gick sedan noggrant igenom min sida och min kod och skissade på vilka delar jag ville förändra och vilka som skulle bestå. De delar som jag ville förändra, som framför allt bestod av bakgrundsfärger, typsnitt, och vissa storlekar kopierade jag och byggde vidare på i respektive temas fil. Hit importerade jag även de typsnitt respektive tema skulle använda sig av. Jag har denna gång verkligen kommit igång med att använda mig av variabler känner jag. När man väl kommit igång med detta upplevs bytet av några färger och typsnitt närapå skrämmande enkelt.
Det är faktiskt svårare att hitta färger som passar bra ihop än man kan tro ibland, speciellt när man får chansen att verkligen leka med mycket färg. Jag håller även fast vid vad jag konstaterat tidigare, det är Väldigt Lätt att nörda in sig på typsnitt, men svårt att få verkligheten att passa ihop med bilden man har i huvudet många gånger.

http://www.student.bth.se/~heis18/dbwebb-kurser/design/me/redovisa/htdocs/?style=04_dark
http://www.student.bth.se/~heis18/dbwebb-kurser/design/me/redovisa/htdocs/?style=04_minimalistic
http://www.student.bth.se/~heis18/dbwebb-kurser/design/me/redovisa/htdocs/?style=04_colorful
http://www.student.bth.se/~heis18/dbwebb-kurser/design/me/redovisa/htdocs/?style=04_fun
