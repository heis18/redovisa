---
views:
    byline:
        region: main
        template: anax/v2/block/default
        sort: 2
        data:
            class: byline
            meta:
                type: single
                route: block/byline

---
Redovisning kmom05
=========================

Det var intressant undersökning att göra. Man får dock sån beslutsångest var gång man ska göra denna typ av ur val, man vill ju välja sidor som är intressanta att titta på samtidigt som de ska ge användbara och intressanta resultat. Det var även väldigt intressant att se så tydligt hur tre till synes ganska lika sidor, kan ge så oerhört olika resultat, både vad gäller laddningstid men även hur mycket data sidorna faktiskt laddar in. Sett till ytan hade jag nog inte gissat på att Funäsfjällen var den sida som laddade in mest data. Jag hade antagligen gissat på den sida som gick långsammast, vilket var Skånes djurparks sida.

Jag har tidigare arbetat med både Photoshop och GIMP och känner mig förhållandevis van att klippa och retuschera bilder i dessa. Jag har även provat på godtyckliga rit-och bildbehandlingsappar till i-pad med blandat resultat. Mina tankar kring Cimage efter att nu ha provat verktyget litegrann är att det är ett smidigt sätt om man vill beskära och förändra en bild lite lätt och snabbt. Om man däremot vill ha en större kontroll eller göra några mer radikala ingrepp i bilderna så föredrar jag nog att arbeta i någon av de andra programmen. Men vart verktyg fyller sitt syfte känns det som.

Jag upplever att det fungerade fint med @desinax/figure. Det blev dock lite krångel i början för jag insåg att jag missförstod delar av vad modulen vi importerade skulle åstadkomma att w% vi satte in var när bilden skulle gå upp i helbredd och inte användes innan dess. Är nästan så man blir full i skratt åt hur lång tid man kan lägga på något som egentligen var så lätt. Hur man satte en bildtext till bilden var till viss del upprepning för mig, jag hade klurat på det lite innan genom att titta på de exempel vi fått ut.

Min allmänna uppfattning om bilder tror jag kvarstår till stor del vad gäller att de är viktiga och att mycket bilder på en sida lockar en besökare. Men det är även intressant att kunna fördjupa sig i att det finns så mycket att tänka på och olika sätt att hantera bilderna på en sida. Från att tidigare bara sett bilder som en självklarhet är det intressant att lära sig hur mycket jobb det ligger bakom att få till bilderna på ett passande sätt, både beträffande storlek i förhållande till skärm och storlek i förhållande till inladdningstid och att det finns så mycket man kan göra själv för att påverka dessa parametrar för att få kombinationen mellan en så snygg och fungerande och så effektiv sida som möjligt.

Många TIL man får, känner jag är lite aha-upplevelser på saker som man egentligen borde förstå, men att det är först när någon konkret talar om det för en, eller man får uppleva det den hårda vägen som man verkligen förstår. En sån TIL för detta moment var när jag uppdaterade me/redovisa. Jag hade gjort några personliga ändringar i de filerna vi fått av er, dessa återställdes givetvis vid uppdateringen. Så genom att jag fick göra om dessa, insåg jag att jag borde ju såklart lagt de ändringarna i en egen fil från början, och inte ändrat i en fil som vi fått. Då hade jag sluppit inspektera alla ändringarna och fixa dem på nytt. Men, nu minns jag förhoppningsvis detta till en annan gång.
